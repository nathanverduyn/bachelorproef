\chapter{Verbetering van een keyword tool}
\label{ch:Verbetering van een keyword tool}

\section{Motivatie}
\label{ch: Motivatie}

Een deel van een zoekwoord onderzoek is alle gevonden zoekwoorden onderverdelen in groepen of clusters. Om het concept van clusters beter uit te leggen wordt er gewerkt met een voorbeeld.

Wanneer we bepaalde gerelateerde zoekwoorden en hun zoekvolume te zien krijgen ziet dit er als volgt uit (wanneer we zoeken op ‘restaurant Brugge’): 

\includegraphics[width=\linewidth]{Bachelorproef/bachelor/img/Keywordplannervoorbeeld.png}
(Screenshot van de Zoekwoordplanner die zoekwoordsuggesties geeft voor het zoekwoord 'restaurant Brugge')

Er zijn vaak honderden of zelf duizenden zoekwoorden en om overzicht te krijgen zorg je best voor groepering van dezelfde patronen. De zoekwoorden ‘eten Brugge’, ‘uit eten in Brugge’ en ‘Brugge eten’ behoren allemaal tot dezelfde groepering(omdat de intenties van het zoekwoord dezelfde zijn). Van deze zoekwoorden kan je dan een zogenaamde clustergroep maken (van alle mensen die willen eten in Brugge) die er als volgt uit ziet: 

Clustergroep: eten Brugge
eten Brugge - 880
Brugge eten - 390
uit eten in Brugge - 1000

Er bestaan uiteraard nog meer van deze clustergroepen voor relevante woorden van het keyword ‘restaurant Brugge’. 

Vanuit deze clustergroepen kan je uiteindelijk landingspagina’s (een pagina op een website) gaan maken die deze zoekwoorden bevatten. In het algemeen wordt er per clustergroep een landingspagina opgesteld.  

Bij WiSEO gebeurt dit telkens handmatig door middel van Spreadsheets waarbij ze alles manueel overtypen. Vanuit de zoekwoordtool (zie bovenstaande foto) wordt alles één voor één overgenomen. Een voorbeeld van hoe het resultaat eruit ziet: 

\includegraphics[width=\linewidth]{Bachelorproef/bachelor/img/Clustergroepenvoorbeeld.png}
(Voorbeeld van clustergroepen in een Excel bestand)

\section{Aanpak}
\label{ch: Aanpak}

Het idee kwam van WiSEO zelf om een eigen tool te programmeren zodat het proces vergemakkelijkt wordt (en dus minder tijd in beslag neemt). Het doel van deze tool is om het handmatige proces van kopiëren en plakken achterwege te laten. 

De werking van deze tool werd gebaseerd op een bestaande tool, namelijk Kwfinder. Bij deze tool is het de bedoeling om een zoekwoord in te geven samen met een bepaald land en een bepaalde taal om suggesties te krijgen van gerelateerde zoekwoorden en hun maandelijks zoekvolume. Bij Kwfinder ziet dit er als volgt uit: 

\includegraphics[width=\linewidth]{Bachelorproef/bachelor/img/kwfindervoorbeeld.png}
(Screenshot 1 van de tool Kwfinder)

Na op de knop ‘Find keywords’ te klikken verkrijg je het volgende resultaat: 

\includegraphics[width=\linewidth]{Bachelorproef/bachelor/img/kwfindervoorbeeld2.png}
(Screenshot 2 van de tool Kwfinder)

De zoekwoord suggesties en zoekvolumes zijn nu zichtbaar, hiervan moeten clusters worden gemaakt. De linkerkant van het programma dat gemaakt wordt, wordt gebaseerd op de bovenstaande foto. 

De rechterkant van het programma is de plaats op clusters aan te maken en de zoekwoorden in te plaatsen. Door de zoekwoorden te selecteren (links) kan je ze aan de rechterkant toevoegen samen met het zoekvolume in een aangemaakte cluster. 

Om alles wat duidelijker te maken is hieronder een mock-up te vinden van hoe het programma er zal uitzien. Deze mock-ups zijn voordien gemaakt om het verschil te laten zien tussen het initieel ontwerp en het uiteindelijke product. 

Hier kun je een zoekwoord ingeven met een land en taal naar keuze om zo gerelateerde keywords en het zoekvolume te krijgen: 

\includegraphics[width=\linewidth]{Bachelorproef/bachelor/img/Mockup.png}
(Screenshot van mockup 1)

Na op de knop ‘Vind zoekwoorden’ te klikken verkrijg je het volgende resultaat: 

\includegraphics[width=\linewidth]{Bachelorproef/bachelor/img/Mockup2.png}
(Screenshot van mockup 2)

Er staat een overzichtelijk scherm met alle zoekwoorden aan de linkerkant en aan de rechterkant een optie op clusters te maken. Bij dit scherm heeft de gebruiker de optie om een zoekwoord te selecteren en in de juiste cluster te stoppen (of een nieuwe cluster eerst aan te maken). 

Als laatste kan je als gebruiker al deze clusters met hun zoekwoorden exporteren naar een Csv of Excel bestand om verder te gebruiken. 

Dit is veel minder handmatig werk dan alle zoekwoorden apart te kopiëren en te plakken in een Spreadsheet of Excel bestand. 

Er wordt dus vanaf nul een tool geprogrammeerd die voor een deel gebaseerd is op een bestaande tool. 

\section{Werking}
\label{ch: Werking}

\subsection{DataForSEO API}
\label{ch: DataForSEO API}

Om zoekwoordsuggesties en zoekvolumes te krijgen werd er gewerkt via een externe API. Via het online platform, DataForSEO, kon deze API geïntegreerd worden in het programma. 

Het programma is geschreven in de programmeertaal Java (Netbeans). Via deze documentatie, \textcite{DATAFORSEO}, wordt er aangetoond hoe de API in Java (Netbeans) kan worden geïmplementeerd. 

In de API-code kan je zelf verschillende elementen instellen zoals: het zoekwoord waarvan je suggesties wil krijgen, het land, de taal en hoeveel zoekwoordsuggesties je wil per zoekwoord. Deze code geeft dan gegevens zoals het zoekwoord, volume, ... terug in JSON-formaat. 

Dit is een voorbeeld van een JSON-output: 

\includegraphics[width=\linewidth]{Bachelorproef/bachelor/img/jsoncode.PNG}
(Voorbeeld van jsoncode)           

Bij de sectie 'related' worden de gerelateerde zoekwoorden (of zoekwoordsuggesties) gegeven. De meest relevante elementen die gebruikt worden zijn 'key' en 'search\_volume' omdat we bij de output enkel deze 2 nodig hebben. 

Om de JSON code te gebruiken in de applicatie werd deze omgezet naar een Arraylist die door een MVC-applicatie (Model-View-Controller) gebruikt werd. 

\subsection{Model-View-Controller-Applicatie}
\label{ch: Model-View-Controller-Applicatie}

MVC-patroon staat voor Model-View-Controller-patroon. Dit patroon wordt gebruikt om de 'taken' van de applicatie te scheiden. 

Model staat voor een object met gegevens. Het kan ook een logica hebben om de controller bij te werken als de gegevens veranderen. 

View vertegenwoordigt de visualisatie van de gegevens die dit model bevat. Voor het programma wordt gebruik gemaakt van JavaFX Scenebuilder om het View-gedeelte op te bouwen. 

Controller werkt zowel op model als op de View. Het bestuurt de datastroom naar het modelobject en werkt de weergave bij telkens wanneer de gegevens worden gewijzigd.

\subsubsection{Model-klasse}
\label{ch: Model-klasse}

Het JSON bestand die verkregen wordt via de API van DataForSEO wordt (in de Model-klasse) omgezet in een Arraylist (bijvoorbeeld met de volgende output: ["restaurant Brugge", 340; "Bistro Brugge", 250].

Deze Arraylist wordt omgezet naar een Observablelist om te kunnen communiceren met de Controller (die gekoppeld is aan de View). 

\subsubsection{View-klassen}
\label{ch: View-klassen}

Er zijn in het programma twee View-klassen. Met behulp van het programma JavaFX Scenebuilder werden de 2 schermen opgebouwd.

De eerste klasse is het startscherm waarbij de gebruiker 3 waarden moet meegeven, de taal, het land en het zoekwoord waarvan er suggesties moeten gegeven worden. 

Het startscherm ziet er als volgt uit in de applicatie (opgemaakt in JavaFX Scenebuilder): 

\includegraphics[width=\linewidth]{Bachelorproef/bachelor/img/keywordtoolscherm1.PNG}
(Scherm 1 van de zelfgemaakte keywordtool)

In het tekstvak (onder 'geef zoekwoord in:') kan je een zoekwoord ingeven zoals 'Restaurant Brugge' om zoekwoordsuggesties te krijgen. In de eerste dropdownlist kan je een land selecteren (België of Nederland) om het zoekwoordvolume te krijgen voor een specifiek land. In de rechtste dropdownlist (Onder 'Geef taal in:') kan je de taal kiezen van het zoekwoord, Nederlands of Engels. 

Deze 3 waarden worden dan (door op de knop 'vind zoekwoorden' te klikken) door middel van setters automatisch in de API-code geïntegreerd. Van deze API-code wordt meteen de nodige JSON-code gegenereerd. 

De JSON-code wordt omgezet in leesbare taal voor de controller en er wordt een tableview gegenereerd met 2 kolommen: de zoekwoorden met het maandelijks gemiddeld zoekvolume van de laatste 12 maanden (voor het gekozen land en taal). 

Het scherm nadat er op de knop 'Vind zoekwoorden' geklikt is heeft een linker- en rechterkant. Op de linkerkant van het scherm wordt een tableview (lijst) gegenereerd met de zoekwoordsuggesties en het bijhorende zoekvolume. 

\includegraphics[width=\linewidth]{Bachelorproef/bachelor/img/scherm2linkerkant.PNG}
(Scherm 2, linkerkolom van de zelfgemaakte tool)

Bovenaan is er een knop om terug te keren naar de startpagina. De tableview van de linkerkolom wordt dan automatisch terug leeggemaakt. 

Er staat een knop ( >> ) om de zoekwoorden van de linkerkant naar de rechterkant te overbrengen. 

In de rechterkolom staat een tabel om de zoekwoorden en het zoekvolume van de linkerkolom in over te brengen. De tabel is kan onderverdeeld worden in verschillende secties om de zoekwoorden en het zoekvolume te groeperen in clusters. 

Om een nieuwe sectie (of cluster) aan te maken geef je de naam in van de sectie en druk je op de knop '+ cluster'. Binnen die sectie kan je dan zoekwoorden toevoegen.

Er staat een knop ( << ) om de zoekwoorden van de rechterkant terug over te brengen naar de linkerkant indien het zoekwoord toch niet nodig is in de lijst. 

Bovenaan staat een knop om de tableview te exporteren naar een Excel-bestand dat uiteindelijk kan geleverd worden aan de klant. 


\subsubsection{Controller-klassen}
\label{ch: Controller-klassen}

De Java-Applicatie heeft 2 controller-klassen. Het startscherm heeft een controller-klasse die de ingevulde waarden doorstuurt naar de API-klasse. Door middel van setters worden de waarden (zoekwoord, land en taal) juist ingesteld en de JSON-code gegenereerd. 

Nadat de JSON-code is omgezet naar een Arraylist, worden de gegevens in een Tableview omgezet. De tweede controller-klasse is verantwoordelijk voor de Tableviews (linker- en rechterkant) 

\includegraphics[width=\linewidth]{Bachelorproef/bachelor/img/scherm2linkerkant.PNG}
(Scherm 2, rechterkolom van de zelfgemaakte tool)